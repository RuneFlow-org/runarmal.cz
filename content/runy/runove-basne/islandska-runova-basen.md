---
title: Islandská runová báseň
date: 2011-02-23
---

![](/images/runy/younger-futhork/f.png)

**Fé** (zlato) je svárem mezi příbuznými  
a ohněm v záplavách  
a cestou hada.  
zlato - vůdce válečnických tlup

![](/images/runy/younger-futhork/u.png)

**Úr** (mrholení) je pláčem mraků  
a příčinou úbytku ledu  
a pastýřovým nepřítelem.  
stín nebo déšť - vůdce

![](/images/runy/younger-futhork/th.png)

**Thurs** (obr) je soužením žen  
a obyvatelem skal  
a manželem Etinky Vardh-runy.  
Saturn - vládce zákonného sněmu

![](/images/runy/younger-futhork/o.png)

**Áss** (Ódin) je praotec  
a vůdce Ásgardu  
a vládce Valhally.  
Jupiter - vládce

![](/images/runy/younger-futhork/r.png)

**Reidh** (jízda) je požehnané sezení  
a rychlá cesta  
a dřina pro koně.  
jízda - důstojný muž

![](/images/runy/younger-futhork/k.png)

**Kaun** (rána) je strast dětí  
a pohroma  
a místo hniloby.  
prut - král

![](/images/runy/younger-futhork/h.png)

**Hagall** (kroupa) je studené semeno  
a déšť hrudek  
a hadí nemoc.  
kroupa - válečník

![](/images/runy/younger-futhork/n.png)

**Naudh** (nouze) je mukou nevolnice  
a tísnivým stavem  
a promáčenou prací.  
práce - Niflung

![](/images/runy/younger-futhork/i.png)

**Íss** (led) je říční bárkou  
a doškem vln  
a strastí prokletého člověka.  
led - válečnický král

![](/images/runy/younger-futhork/a.png)

**Ár** (úroda) je člověku požehnáním  
a údolí krví.  
rok - svrchovaný král

![](/images/runy/younger-futhork/s.png)

**Sól** (slunce) je štítem mraků  
a zářící aureolou  
a smrtícím utrpením ledu.  
kolo - král

![](/images/runy/younger-futhork/t.png)

**Týr** (bůh Týr) je jednorukým bohem  
a zbytkem pro vlka  
a vládcem chrámu.  
Mars - král

![](/images/runy/younger-futhork/b.png)

**Bjarkan** (bříza) je olistěný kmen  
a malý strom  
a skvělé dřevo.  
jehličnan - král

![](/images/runy/younger-futhork/m.png)

**Madhr** (člověk) je potěšením člověku  
a doplňkem země  
a zdobitelem lodí.  
člověk - vznešený člověk

![](/images/runy/younger-futhork/l.png)

**Lögr** (moře) je tekoucí vodou  
a velký kotel  
a rybí souší.  
jezero - Lofdhung

![](/images/runy/younger-futhork/y.png)

**Ýr** (tis) je ohnutý luk  
a křehké železo.  
luk - Yngling
