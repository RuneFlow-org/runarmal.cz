---
title: Staroanglická runová báseň
date: 2011-02-23
---

![](/images/runy/anglosaxon-futhorc/f.png)

**Feoh** (bohatství) je pohodlím pro každého člověka,  
ačkoli by se každý o něj měl otevřeně dělit,  
pokud chce získat svůj díl cti.

![](/images/runy/anglosaxon-futhorc/u.png)

**Ur** (pratur) je nebojácný, velké má rohy  
a snimi toto velmi divoké zvíře bojuje,  
slavný tulák bažin, odvážný je tvor.

![](/images/runy/anglosaxon-futhorc/th.png)

**Thorn** (trn) je velmi ostrý; každého zraní,  
kdo jej uchopí a je příliš krutý  
ke každému muži, který na něj ulehne.

![](/images/runy/anglosaxon-futhorc/o.png)

**Os** (bůh, ústa) jsou pramenem všech řečí,  
pilířem moudrosti a povzbuzením moudrému,  
každému vznešenému válečníku nadějí i štěstím.

![](/images/runy/anglosaxon-futhorc/r.png)

**Rad** (jízda) je v síni pro každého válečníka  
snadná, ale velmi těžká pro toho, kdo sedí  
na silném koni s mílemi cesty před sebou.

![](/images/runy/anglosaxon-futhorc/c.png)

**Cen** (pochodeň) je každé žijící bytosti známá,  
hoří jasně a září a obvykle tam,  
kde v síni páni odpočívají.

![](/images/runy/anglosaxon-futhorc/g.png)

**Gyfu** (velkorysost, dar) přináší zásluhy a čest každému muži;  
a znamená pomoc, přístřeší a stravu  
všem bez domova, kdo nic jiného nemá.

![](/images/runy/anglosaxon-futhorc/w.png)

**Wenne** (radost) znají ti, kdo mají jen málo strastí,  
bolestí a utrpení a také ti, kdo  
mají moc a blahobyt, a také mnoho měst.

![](/images/runy/anglosaxon-futhorc/h.png)

**Haegl** (kroupa) je nejbělejší ze semen, setá vysoko z nebes  
poryvy větru, až se nakonec promění ve vodu.

![](/images/runy/anglosaxon-futhorc/n.png)

**Nyd** (nouze) svírá hruď,  
ačkoli často bývá zdrojem pomoci a záchrany  
těm, kteří jsou před ní na pozoru.

![](/images/runy/anglosaxon-futhorc/i.png)

**Is** (led) je velmi chladný a neobyčejně kluzký;  
třpytí se, čirý jako sklo, připomíná drahokamy,  
podlaha z jíní, pěkná na pohled.

![](/images/runy/anglosaxon-futhorc/j.png)

**Ger** (sklizeň) je nadějí lidí, když bůh,  
svatý král nebes, nechá Zemi  
přinést ovoce pánům i těm, kdo mají nouzi.

![](/images/runy/anglosaxon-futhorc/eo.png)

**Eoh** (tis) je hrubý a tvrdý navenek, pevný v zemi,  
podporován svými kořeny,  
strážce ohně a radost domu.

![](/images/runy/anglosaxon-futhorc/p.png)

**Peord** (schránka na losy) je zdrojem her a pobavení mezi statečnými muži,  
když veselí se v hodovní síni.

![](/images/runy/anglosaxon-futhorc/x.png)

**Eolh** (ostřice) často má svůj domov v bažinách,  
vyrůstá z vody a krutě zraňuje,  
do krve popálí každého, kdo ji uchopí.

![](/images/runy/anglosaxon-futhorc/s.png)

**Sigel** (slunce) je námořníky vždy vítané,  
když cestují daleko na moři,  
než je loď k pobřeží dopraví.

![](/images/runy/anglosaxon-futhorc/t.png)

**Tir** (Týr) je strážcem, drží své sliby  
pánům, je vždy na svém místě  
přes mlhy noci, nikdy nezklame.

![](/images/runy/anglosaxon-futhorc/b.png)

**Beorc** (Bříza) nese mnoho větví tvořící  
vysokou korunu, pokrytou listy,  
dotýkající se oblohy.

![](/images/runy/anglosaxon-futhorc/e.png)

**Eh** (Kůň) je radostí šlechticů,  
válečný oř pyšný na svá kopyta,  
hrdinové - bohatí muži - v sedlech o něm promlouvají,  
vždy je zdrojem útěchy pro neklidné.

![](/images/runy/anglosaxon-futhorc/m.png)

**Man** (Muž) je ve svém veselí drahý svým příbuzným,  
přesto každý je odsouzen zklamat,  
když Bůh svým usnesením  
odevzdá toto křehké tělo zemi.

![](/images/runy/anglosaxon-futhorc/l.png)

**Lagu** (Oceán) se lidem zdá bez konce,  
když se odváží na vratkou loď,  
děšeni vlnami,  
když mořský oř odhodí uzdu.

![](/images/runy/anglosaxon-futhorc/ng.png)

**Ing** (Ing) byl poprvé spatřen mezi východními Dány,  
dokud se znovu nevydal na východ  
přes moře ve svém voze,  
takovým válečníci říkají hrdina.

![](/images/runy/anglosaxon-futhorc/d.png)

**Daeg** (Den) je poslem Pána, drahý lidem,  
vznešené světlo stvořitele, radost a naděje  
bohatým i chudým, užitečný všem.

![](/images/runy/anglosaxon-futhorc/oe.png)

**Ethel** (Dům) je každému člověku drahý,  
pokud se může radovat z čehokoli, co je  
správné a podle tradic.

![](/images/runy/anglosaxon-futhorc/a.png)

**Ac** (Dub) je na zemi pro potomky lidí  
výživou prasatům - zdroje jejich obživy.  
Často překonává mořské hlubiny a to prověří,  
zda lze se na něj spolehnout.

![](/images/runy/anglosaxon-futhorc/ae.png)

**Aesc** (Jasan) je velmi vysoký a člověkem považovaný,  
stojí na svých základech, drží kmen zpříma,  
ač je mnoha lidmi napadán.

![](/images/runy/anglosaxon-futhorc/y.png)

**Yr** (Luk) je pro šlechtice i válečníka  
radostí a ctí, je výborný na koni,  
spolehlivý na cestách.

![](/images/runy/anglosaxon-futhorc/ia.png)

**Iar** (Had) je říční tvor, ale potravu hledá na souši,  
mívá ve vodě pěkné obydlí,  
v němž šťastně žije.

![](/images/runy/anglosaxon-futhorc/ea.png)

**Ear** (Hrob) je nenáviděný každým válečníkem,  
když tělo rychle začne tuhnout,  
a leží v lůnu temné země.  
Blahobyt upadá, radost odchází, smlouvy jsou zrušeny.
