---
title: Ull (Ullr, Wuldor, Wulþur)
date: 2009-11-01
---

Bůh, jehož jméno znamená "sláva", je zejména bohem zimy; jeho moc je na zemi projevována polární září. Je synem Síf a nevlastním synem Thóra. Jeho pravý otec není známý. Ullova zimní povaha a mnoho podobnosti s obryní Skadi naznačují, že by mohl být synem obrů z jinovatky.

Podle Snorriho je skvělým lukostřelcem a lyžařem, který nemá sobě rovného soupeře. Také je pohledný a má válečnické schopnosti. Je dobré se na něj obrátit při souboji jeden na jednoho.

Ullova síň se jmenuje "Údolí tisů" a Ull je s tisy spojen samozřejmě proto, že luky byly vyráběny právě ze dřeva tohoto stromu.

{{< load-photoswipe >}}
{{< gallery dir="/images/asatru/bytosti/ull/" />}}
