---
title: Nerthus a Njörd
date: 2009-11-01
---

Jméno této severogermánské bohyně, Nerthus, pochází z protogermánštiny a je významově totožné se staroseverským Njördhr. Během vývoje se pouze změnil rod a lingvistická podoba jména. Tacitus ale popisoval Nerthus jako "Bohyni země", zatímco všechny staroseverské zdroje mluví o Njördovi jako o božstvu mužského rodu. Buďto tedy jde o hermafrodita, nebo o boha a bohyni, dvojčata a milence.

V Lokasenně Loki obviňuje Njörda, že Freyje a Freyju zplodil s vlastní sestrou. Ta sice není přímo jmenována, ale můžeme si snadno domyslet, že šlo o Nerthus. Oba se také výborně doplňují. Oba sídlí na ostrově a zatímco Njörd je podle všech severských zdrojů bohem moře, Nerthus je Matkou Zemí. Společně pak vládnou celému temnému světu země a vody. Nejmocnějšími místy Vanů jsou ostrovy a bažiny, kde se oba setkávají.

Kult Vanů je spojen s kulty smrti stejně jako s plodností země a z toho důvodu jako vládci Země a Vody, Nerthus, Njörd a jejich potomci obdrží vše, co zmizí v temnotě. Na druhou stranu vše, co z temnoty vzejde, lze považovat za jejich dar.

{{< load-photoswipe >}}
{{< gallery dir="/images/asatru/bytosti/nerthus-njord/" />}}
