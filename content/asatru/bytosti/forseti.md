---
title: Forseti
date: 2009-11-01
---

Podle staroseverských zdrojů je Forseti synem Baldra a Nanny. Ódin o něm v Grímnismálu říká, že urovná jakýkoli spor. Forseti se neobjevuje v žádném eddickém mýtu, ale byl uctíván germánskými kmeny v okolí Severního moře., obzvláště Frísy. Jeho posvátnou zemí je ostrov Helgoland ("svatá země", dříve zvaný "Forsetiho země"), který leží mezi Dánskem, Frískem a Saskem.

Je zákonodárcem a bohem spravedlnosti. Působí jako soudce, rozhoduje sváry a často urovnává spory mezi bohy a lidmi. Na rozdíl od Týrovy striktní spravedlnosti je bohem smíru, slušnosti a vlídnosti. Sídlí v síni zvané Glitnir.

{{< load-photoswipe >}}
{{< gallery dir="/images/asatru/bytosti/forseti/" />}}
