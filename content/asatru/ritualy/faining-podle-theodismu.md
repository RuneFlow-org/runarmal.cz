---
title: Faining podle Théodismu
date: 2017-07-21
---

_Pozn. Théodismus pod pojmem Blót označuje výhradně krvavou oběť. Ostatní, řekněme votivní, oběti se označují jako Faining._

### Rozezvučení rohu

Tradičně se zatroubí třikrát k přivolání bohů a lidu k obětování a přípitkům.

### Očištění posvátného místa

Může spočívat v procesí okolo místa po směru hodinových ručiček se zapáleným vykuřovadlem a za zpěvu našeho tradičního zpěvu ALU, zapálení ohně se zápalkami či bez nich, přednesu Síþ galdr v pozici runy Elhaz, volitelně se zbraní v ruce. Zpěv ALU má tradici od začátků Théodismu a má mnoho variant, ale většinou mívá tuto podobu: 

> ALU ALU bót and blót    
  ALU ALU Thingemót    
  Speed, speed, Léode,    
  ALU ALU ALU 

Lze použít jakoukoli melodii, která je pomalá a vznešená. 

Síþ galdr je ochranná formule ze středověké staroangličtiny a její relevantní část zní: 

> V tomto hradě se opevníme   
A v poutu s bohy zůstáváme  
Proti bolavé ráně  
Proti žalostné vraždě  
Proti chmurnému zloději života   
Proti mocným zlům, která jsou všude nenáviděna   
A proti všemu co je nenáviděno, co může projít po této zemi.   
Galdr vítězství já zpívám.   
Zbraň vítězství já třímám,  
Vítěství slovy a vítězství prací, takové jsou mé činy!   
Ať nás přítel nikdy nezradí, ani žádný muž nepřemůže.  
Ať na svých cestách nikdy nepoznáme důvod k obavám!  

### Uvítání bohů

Jakmile je posvátné místo přichystáno, uvítáme bohy a pozveme je k oslavě nejčastěji Caedmonovým zpěvem. Do obětní mísy je odlit obětní nápoj a odložen na oltář. Příležitostně i talíř s jídlem, jehož obsah je později vysypán do křoví či do ohně. Jakmile je nápoj obětován, sledujeme pivní pěnu v obětní míse a snažíme se v ní najít znamení v podobě nezvyklých tvarů a vzorů. Pokud se vytvoří dobrá pěna, chápeme to jako znamení, že obětovaný nápoj byl přijat. Pokud je slabá a brzy zmizí, chápeme to jako odmítnutí a značí, že bohové byli něčím rozzlobeni či uraženi.

#### Caedmonův zpěv

> Now shall we harken to heaven-kingdom's warder;  
Measurer's might, and the mood of his thoughts;  
Wildfather's work, as he of each wonder,  
Ever the master, installed the original.  
He erstwhiles shaped, for the bairns of earth,  
Heaven for a roof, did that Holy Shaper.  
Then Middle Earth mankind's warder,  
Ever the master, after tackled,  
For a fold for mankind, tat Free-Minded Almighty.

### Posvěcení shromážděných runovým kouzlem

Výběr run a konkrétní provedení je čistě na Godim.

### Přípitky bohům a bytostem

Část nápoje z obětní mísy je lžící či naběračkou přenesena do rohu, který je doplněn novým nápojem. Godi i další zúčastnění poté připíjí na bohy a další bytosti. Zbylý nápoj je odlit do obětní mísy.

### Zpěv bohům

Godi pronese alespoň jeden oslavný zpěv alespoň jednomu bohu, většinou v moderní angličtině. Může být recitován či zpíván a může být doprovázen hrou na harfu.

### Požehnání přítomných

Godi s ženským doprovodem obchází s obětní mísou po směru hodinových ručiček zúčastněné a kropí je obětovaným nápojem pomocí větvičky z jehličnatého stromu.

### Zpěv théodské verze Æcer Bót

Jde o přednes anglosaského kouzla k požehnání pluhu volitelně doprovázený sakrálním dramatem a hrou na harfu.

### Přednes

Přednes řeči inspirované pro danou příležitost.

### Ukončení

S nebo bez doprovodného kouzla se na závěr pronese: 

> Náš blót je u konce, ale zveme všechny posvátné bytosti aby s námi zůstaly, ať hostina / sumbel začne! 

Třikrát se zatroubí na roh. 


#### Zdroj
- Garman Lord: The Way of the Heathen
