---
title: Fonologie
date: 2011-07-22
---

## 2.1 Samohlásky

1.  Nejdůležitějšími změnami samohlásek jsou _přehláska_ (umlaut), _lom_ (brechung) a _střída_ (ablaut).

### 2.1.1 Přehlásky

1.  **i**-přehlásky způsobuje následující _i_ nebo _j_, které bylo následně vypuštěno:  
    **a (ǫ) → ę** - _mann_ (muž v akuz.), _męnn_ (muži), _hǫnd_ (ruka), _hęndr_ (ruce)  
    **á → æ** - _mál_ (řeč), _mæla_ (mluvit)  
    **e (ja, jǫ) → i** - _verðr_ (hodnota), _virða_ (ohodnotit)  
    **u (o) → y** - _fullr_ (plný), _fylla_ (vyplnit); _lopt_ (vzduch), _lypta_ (zvedat)  
    **ú → ý** -_brún_ (obočí), _brýnn_ (pl.)  
    **o → ö** - _koma_ (přijít), _kömr_ (přichází)  
    **ó → œ** - _fór_ (šli), _fœra_ (přinést)  
    **au → ey** - _lauss_ (uvolněný), _leysa_ (uvolnit)  
    **jú (jó) → ý** - _sjúkr_ (nemocný), _sýki_ (nemoc); _ljósta_ (udeřit), _lýstr_ (udeří)
2.  Změna _a_ na _ę_ je někdy důsledkem následujícího _k, g_ nebo _ng_ jako v _dęgi_, dat. sg. slova _dagr_ (den), _tękinn_ (vzatý), _gęnginn_ (odešlý), inf. _taka, ganga_. _i_ se objevuje vždy namísto _e_ a _u_ namísto _o_ před nosovkou následovanou další souhláskou: _binda_ (svázat _pl._), _bundinn_ (svázaný) s _bresta_ (prasknout), pp. _brostinn._
3.  **u**-přehláska způsobená následujícím _u_, které je často vypuštěno:  
    **a → ǫ** - _dagr_ (den), dat. pl. _dǫgum; land_ (země), pl. _lǫnd_.
4.  Neakcentované _ǫ_ se mění na _u_, jako v _sumur_, pl. _sumar_ (léto), _kǫlluðu_ (oni volali), inf. _kalla_.

### 2.1.2 Lom

1.  Jediná samohláska, která se mění lámáním je _e_; když následuje původní _a_, tak se mění na _ja_, když následuje _u_, tak se mění na _jǫ_ jako v _jarðar_ gen. od _jǫrð_ (země). Když následuje původní _i_, tak se přehlasuje na _i_ jako ve _skilðir_ pl. nom. od _skjolðr_ (štít), gen. _skjaldar_.

### 2.1.3 Střída (ablaut)

1.  Střídou se samohlásky mění následovně:  
    **a → ó** - _fara_ (jít) pret. _fór_ přehláskou z _færa_ (přinést).  
    **e** (i, ja) **→ a → u** (o) - _bresta_ (puknout), prt. _brast_, prt. pl. _brustu_, pp. _brostinn_  
    _finna_ (najít), _fundinn_ (nalezený), _fundr_ (schůzka).  
    **e → a → á → o** - _stela_ (krást), prt. _stal_, prt. pl. _stálu_, pp. _stollin.  
    _**_e → a → á → e_** _- gefa_ (dát), _gaf_ (on dal), _gáfu_ (oni dali), _gefinn_ (daný), _gjǫf_ (dar), _u_-lom _gef-_, _gæfa_ (štěstí) přehláskou z _gáf-_.  
    **í → ei → i** - _skína_ (zářit), _skein_ (on zářil), _skinu_ (oni zářili); _sól-skin_ (sluneční svit).  
    **jú** (jó) **→ au → u → o** - _ljúga_ (lhát), prt. _laug_, prt. pl. _lugu_, pp. _loginn, lygi_ (lež) přehláskou z _lug-_.  
    _skjóta_ (střelit), _skjótr_ (běh), _skotinn_ (střelil pt.), _skot_ (rána).

### 2.1.4 Další změny

1.  V akcentovaných slabikách jsou všechny koncové samohlásky dlouhé: _þá_ (potom), _nú_ (teď).
2.  Flektivní a derivační samohlásky jsou po dlouhých akcentovaných samohláskách často vypouštěny, srovnej: _ganga_ (jít) s _fá_ (získat) a dat. pl. _knjám_ (kolenům) s _húsum_ (domům).
3.  Samohlásky před _l_ následovaným souhlásky jsou často prodloužené: _hálfr_ (poloviční), _fólk_ (lid); srovnej _fólginn_ (skrytý) s _brostinn_ (pt. prasknout).

## 2.2 Souhlásky

1.  _v_ se vynechává před _o_ a _u_: _vaxa_ (růst) → prt. _óx, vinna_ (vyhrát) → _unnin_ (vyhrál), _svelta_ (hladovět) → _soltinn_ (hladový).
2.  _*-lnr, *-nr, *-sr_ se vždy mění na _-ll, -nn, -ss_ po dlouhé samohlásce či dvojhlásce jako v: _stóll_ (židle), ak. _stól, steinn_ (kámen), ak. _stein_, _víss_ (moudrý), fem. _vís_ a v neakcentovaných slabikách jako v: _mikill_ (mocný), fem. _mikil_, _borinn_ (nesený), fem. _borin_, _ýmiss_ (různý), fem. _ýmis_.
3.  Slova, ve kterých _l, n, r, s_ předchází souhláska, se _r_ vypouští úplně, jako v masc. nom. _jarl_ (hrabě), _hrafn_ (havran), _vitr_ (moudrý), _þurs_ (obr), _lax_ (losos).
4.  Pokud _l_ a _n_ předchází krátká akcentovaná samohláska, _r_ se obecně ponechává, jako v: _stelr_ (krade), _vinr_ (přítel), _sr_ se mění na _ss_ jako kdekoli jinde.
5.  _r_ po _ll_ se ponechává, stejně jako většinou po _nn_ jako v masc. nom. _allr_ (všichni), _bręnnr_ (hoří).
6.  _z_ často znamená _đs_ nebo _ts_ jako v _þér þykkizk_ (ty vypadáš) = *_þykkiđ-sk_, _Vest-firzkr_ (patřící k Západním zátokám) = -*_firđskr_ (_fǫrđr_ - zátoka).
7.  Flektivní _t_ se často zdvojuje po dlouhé akcentované samohlásce: _fár_ (několik) neut. _fátt_ (srovnej s _allr_ - všichni, neut. _allt_), _sá_ (viděl jsem), _sátt_ (tys viděl).
