---
title: Výslovnost
date: 2011-07-18
---

1.  Použitá výslovnost vychází ze staroislandského dialektu klasického období, užívaného mezi roky 1200 a 1350.
2.  Islandská abeceda je založena na latince s přidáním _þ_ a _đ_ a upravenými písmeny _ę, ǫ_ a _ø_, z nichž poslední přepisujeme jako _ö_ a _ǭ_.

## 1.1 Samohlásky

1.  Samohlásky se vyslovují téměř stejně jako ve staré angličtině. Dlouhé samohlásky se značí čárkou nad písmenem (dlouhé varianty písmen _ę_ a _ö_ jsou _æ_ a _œ_). V [tabulce](#table-1.1) najdete základní samohlásky a dvojhlásky s příklady a výslovností v angličtině (A), němčině (N) a francouzštině (F) a případným vysvětlením, pokud se liší od české výslovnosti.
2.  Neakcentované _i_ např. ve slově _systir_ (které se v rukopisech často píše jako _e_) mělo zřejmě zvuk _y_ anglického slova _pity_, které je mezi _i_ a _e_. Neakcentované _u_ (často psáno jako _o_) např. ve slově _fóru_ (oni šli) mělo pravděpodobně zvuk _oo_ v anglickém _good_ (české krátké _u_).  
    Všimněte si, že některé samohlásky tvoří zavřené a otevřené páry tak, jak je popsáno v [druhé tabulce](#table-1.2).

<table id="table-1.1">
    <tr>
        <th>a</th>
        <td>halda (držet)</td>
        <td> mann (N)</td>
    </tr>
    <tr>
        <th>á</th>
        <td>ráð (držet)</td>
        <td> father (A)</td>
    </tr>
    <tr>
        <th>e</th>
        <td>gekk (jít v min.č.)</td>
        <td> été (F)</td>
    </tr>
    <tr>
        <th>é</th>
        <td>lét (nechat)</td>
        <td> </td>
    </tr>
    <tr>
        <th>æ</th>
        <td>sær (moře)</td>
        <td>there (A) dlouhé</td>
    </tr>
    <tr>
        <th>i</th>
        <td>mikill (skvělý)</td>
        <td> fini (F)</td>
    </tr>
    <tr>
        <th>í</th>
        <td>lítill (malý)</td>
        <td> </td>
    </tr>
    <tr>
        <th>o</th>
        <td>orð (slovo)</td>
        <td> beau (F)</td>
    </tr>
    <tr>
        <th>ó</th>
        <td>tók (dívat se)</td>
        <td> </td>
    </tr>
    <tr>
        <th>ǫ</th>
        <td>hond (ruka)</td>
        <td>not (A) - krátké _æ_</td>
    </tr>
    <tr>
        <th>ö</th>
        <td>kömr (přichází)</td>
        <td>peau (F) - mezi _e_ a _u_</td>
    </tr>
    <tr>
        <th>œ</th>
        <td>fœra (přinést)</td>
        <td>prodloužená předchozí</td>
    </tr>
    <tr>
        <th>ǭ</th>
        <td>gǭra (vyrobit)</td>
        <td>peur (F)</td>
    </tr>
    <tr>
        <th>u</th>
        <td>upp (nahoru)</td>
        <td> sou (F)</td>
    </tr>
    <tr>
        <th>ú</th>
        <td>hús (dům)</td>
        <td> </td>
    </tr>
    <tr>
        <th>y</th>
        <td>systir (sestra)</td>
        <td> tu (F)</td>
    </tr>
    <tr>
        <th>ý</th>
        <td>lýsa (záře)</td>
        <td> </td>
    </tr>
    <tr>
        <th>au</th>
        <td>lauss (opustit)</td>
        <td> haus (N)</td>
    </tr>
    <tr>
        <th>ei</th>
        <td>bein (kost)</td>
        <td> = ę+i</td>
    </tr>
    <tr>
        <th>ey</th>
        <td>leysa (uvolnit)</td>
        <td> = ę+y</td>
    </tr>
</table>

<table id="table-1.2">
    <tr>
        <th>zavřené</th>
        <td>e</td>
        <td>é</td>
        <td>o</td>
        <td>ó</td>
        <td>ø</td>
        <td>œ</td>
    </tr>
    <tr>
        <th>otevřené</th>
        <td>ę</td>
        <td>æ</td>
        <td>ǫ</td>
        <td>–</td>
        <td>ǭ</td>
        <td>–</td>
    </tr>
</table>

## 1.2 Souhlásky

1.  zdvojené souhlásky následované samohláskou musí být vysloveny opravdu dvakrát jako v italštině. Tak _kk_ ve slově _drekka_ (pít) musí být vysloveno jako _kc_ v anglickém _bookcase_, zatímco _k_ ve slově _dręki_ (drak) je jen jedno jako v anglickém slově _booking_. Pokud jsou ale na konci slova nebo následované jinou souhláskou, vyslovují se jednou a dlouze. Např. _munn_ (ústa _akuz._), _hamarr_ (kladivo), _steinn_ (kámen). Jejich výslovnost musíte odlišit od _mun_ (vůle) a akuzativ _hamar_ a _stein_.
2.  _k_ a _g_ mají před samohláskami _e, ę, i,_ _ö,_ ǭ a _y_ a jejich dlouhými ekvivalenty a před _j_ více palatální (patrový) zvuk. Např. ve slovech _kenna_ (známý), _keyra_ (řídit) a _liggja_ (lhát).
3.  _kkj_, _ggj_ byly pravděpodobně vyslovovány jednoduše jako zdvojené počáteční _kk_, _gg_ bez samostatného vyslovení _j_.
4.  **f** se vyslovuje normálně na začátku slova a po souhláskách _s, k_ a _t_. Jinak se vyslovuje jako _v_.
5.  **g** bylo na začátku a v kombinaci _ng_ zastřené (asi jako v českém _mág_), dvě _g_ ve slově _ganga_ (jít) se vyslovují jako v anglickém _go_. Uvnitř slova před koncovými samohláskami _a, o, ǫ, u_ a všemi souhláskami vyjma _j_ i na konci má otevřený zvuk jako v německém _sagen_, např. _saga_ (příběh), _dǫgum_ (se dny), _sagði_ (on řekl), _lag_ (on pokládá). Před počátečními samohláskami a _j_ má zvuk jako v německém _liegen_, nebo téměř jako _j_, např. _sęgir_ (říká), _sęgja_ (říct).
6.  Před neznělými souhláskami (_t, s_) se _g_ vyslovuje jako _k_, např. _sagt_ (řečeno), _dags_ (patřící dni).
7.  V kombinaci _ng_ se _g_ vždy vyslovuje jako v anglickém _single_ a ne jako _singer_ (nosové _n_ a vyslovené _g_ asi jako ve slově _bingo_).
8.  **h** se před _j_ ve slovech jako _hjarta_ (srdce) vyslovuje jako české _h_. _hl, hn, hr, hv_ zřejmě představovaly neznělá _l, n, r, w_, zatímco _hv_ je stejné jako anglické _wh_, např. _hlaupa_ (skákat), _hníga_ (ohýbat), _hringr_ (prsten), _hvat_ (co).
9.  **j** se v rukopisech neodlišuje od _i_. Má zvuk anglického _y_ ve slově _young_ (české _j_), např. _jǫrð_ (země), _sętja_ (umístit, nastavit).
10.  **p** v kombinaci _pt_ mělo pravděpodobně zvuk _f_, např. _lopt_ (vzduch).
11.  **r** bylo vždy silně s trylkem jako ve skotštině.
12.  **s** bylo vždy ostré.
13.  **v** (někdy psáno _u_ či _w_) mělo zvuk anglického _w_: _vel_ (studna), _hǫggva_ (sekat)
14.  **z** mělo zvuk _ts_: _bęztr_ (nejlepší).
15.  **þ** a **ð** se ve starších rukopisech používaly často, v nejstarších rukopisech téměř výlučně. V moderní islandštině se píše na začátku slova k vyjádření anglického tvrdého _th_ (vyslovujeme jako _t_ s jazykem mezi zuby), uvnitř a na konci slova jako měkké _th_ (vyslovujeme jako _d_ s jazykem mezi zuby); takže nemůže být pochyb, že toto použití souhlasí se starou výslovností: _þing_ (sněm), _faðir_ (otec), _við_ (proti). V kombinaci _pð_ se vyslovuje jako _þ_.

## 1.3 Přízvuk

1.  Vždy na první slabice.
