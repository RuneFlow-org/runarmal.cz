---
title: Ságy a poezie
date: 2009-11-01
---

Eddy
----

*   [**Starší Edda**](/sagy/starsi-edda) - sbírka staroseverských básní. Obsahuje mytologické příběhy o bozích i hrdinské písně. Součástí je také cyklus o Niebelunzích.
*   [**Mladší Edda**](/sagy/mladsi-edda) - islandská sbírka básní a příběhů ze severské mytologie.

Ságy o dávnověku (Fornaldarsögur)
---------------------------------

Tyto ságy spadají až na pár výjimek do období před kolonizací Islandu. Velmi často obsahují mytologické prvky jako trpaslíci, elfové, obři a magie a obsahují jen málo historického materiálu.

*   **Sága o Ásmundovi, zabijáku šampionů** (Ásmundar saga kappabana) - adaptace německé hrdinské Básně o Hildebrandovi.
*   **Sága o Bósim a Herraudovi** (Bósa saga ok Herrauðs) - vypráví o fantastických dobrodružstvích dvou společníků, Bósiho a Herrauda.
*   **Sága o Egilovi jednorukém a Ásmundovi zabijáku berserků** (Egils saga einhenda ok Ásmundar berserkjabana) - odehrává se v dnešním Rusku a pojednává o bitvách mezi berserky.
*   **Sága o Eriku cestovateli** (Eireks saga víðförla) - o norském cestovateli a jeho cestě do Istambulu a Indie.
*   **Sága o Fornjótu a jeho příbuzných** (Frá Fornjóti ok hans ættmönnum) - líčí okolnosti založení Norska.
*   **Sága o Frithjófovi** (Friðþjófs saga hins frœkna) - je pokračováním Ságy o Thorsteinovi synu vikinga a odehrává se v Norsku během 8. století.
*   **Sága o Gautrekovi** (Gautreks saga) - kompilace tradičních příběhů o legendárním králi švédského kraje Västra Götaland. Byla napsána jako prequel k sáze o Hrólfovi, synu Gautreka.
*   **Sága o Göngu-Hrólfovi** (Göngu-Hrólfs saga) - podle autora jde o smyšlený příběh napsaný čistě pro pobavení.
*   **Sága o Hálfdanovi, Branině schovanci** (Hálfdanar saga Brönufóstra) - sága o synovi legendárního dánského krále Hringa.
*   **Sága o Hálfdanovi, synu Eysteinna** (Hálfdanar saga Eysteinssonar) - sága se zabývá Eysteinnovými dobrodružstvími v Aldeigjuborgu (dnešní Staraya Ladoga v leningradské oblasti), jeho dobytí pevnosti Alaborgu a dobrodružstvími jeho syna Hálfdana.
*   **Sága o Hálfu a jeho hrdinech** (Hálfs saga ok Hálfsrekka) - popisuje dobrodružství jednoho z nejslavnějších mořských králů Norska.
*   **Sága o Hervaře a Heidrekovi** (Hervarar saga ok Heiðreks) - sága se točí okolo prokletého meče Tyrfingu.
*   **Sága o Hjálmthérovi a Ölvis** (Hjálmþés saga ok Ölvis) - příběh o dvou dětech jarla, z nichž jeden se jmenuje Hjálmthér a je uzurpován zlou nevlastní matkou.
*   **Ságy z Hrafnisty** (Hrafnistumannasögur)
    *   **Sága o Ketilu Pstruhovi** (Ketils saga hœngs) - příběh o severonorském náčelníku Ketilu Pstruhovy z Ramsty v Hålogalandu.
    *   **Sága o Grimovi Chundelaté tváři** (Gríms saga loðinkinna) - příběh o Grimovi, synu Ketila Pstruha, a jeho ženě.
    *   **Sága o Šípovém Oddu** (Örvar-Odds saga) - příběh o Ketilovu vnukovi.
    *   **Sága o Ánu, ohybači luků** (Áns saga bogsveigis) - popisuje spor Ána s Ingjaldem, králem norského kraje Namdalen.
*   **Sága o Hrolfu, synu Gautreka** (Hrólfs saga Gautrekssonar) - sága o synu gótského krále a navazuje na ságu o Gautrekovi.
*   **Sága o Hrolfu Krakim** (Hrólfs saga kraka) - sága o osudech rodu Skjöldungů. Sdílí téma s anglosaskými básněmi Beowulf a Widsith.
*   **Sága o Hrómundu Gripssonovi** (Hrómundar saga Gripssonar) - sága pojednává o Hrómundrově službě u krále Óláfa Liðsmannakonunga a jeho bojích s berserkem Hröngvidem a nemrtvým králem Thráinem.
*   **Sága o Illugim, pěstounu Gríd** (Illuga saga Gríðarfóstra) - sága o mladém Dánovi Illugim, který vysvobodí obryni Gríd a její dceru z prokletí.
*   **Sága o Ingvaru Cestovateli** (Yngvars saga víðförla) - popisuje poslední vikingskou výpravu do Kaspického moře roku 1041.
*   **Sága o Ragnaru Huňaté nohavici** (Ragnars saga loðbrókar) - sága o legendárním vikingském válečníkovi Ragnarovi a jeho synech.
*   **Sága o Sörlim Silném** (Sörla saga sterka) - sága je pokračováním ságy o Hálfdanovi, Branině schovanci a pojednává o synu opplandského krále Sörlim a jeho sporu s Hálfdanem, který je nyní švédským králem.
*   **Sága o Sturlaugovi Pracovitém** (Sturlaugs saga starfsama) - sága o synu norského hersira (vojenského velitele podřízeného jarlovi), který se stane vysokým náčelníkem ve švédské armádě. Jeho synem je Göngu-Hrólf, o kterém byla napsána další sága.
*   [**Sága o Volsunzích**](/sagy/saga-o-volsunzich) (Völsunga saga) - popisuje celou historii klanu Völsungů včetně známého příběhu o Sigurdovi a Brynhild.
*   **Sága o Thorsteinovi synu vikinga**(Þorsteins saga Víkingssonar) - pojednává o otci Frithjolfa Smělého. Odehrává se v Norsku a Švédsku, ale sleduje cesty hlavního hrdiny až do zemí jako je Indie.
*   **Sága o Ynglinzích** (Ynglinga saga) - první část sbírky Heimskringla Snorriho Sturlussona. Popisuje švédský královský rod a norské krále, kteří z něj vzešli.
*   **Fragment ságy o dávných králích** (Sögubrot af nokkrum fornkonungum) - útžkovitý text o o některých legendárních švédských a dánských králích.

Královské ságy (Konungasögur)
-----------------------------

Vypovídají o životech semi-legendárních či legendárních severských králů. Vznikaly v Norsku a na Islandu během 12. až 14. století.

*   **historie norských králů** - Sæmundur Sigfússon, cca 1120. Nedochovala se.
*   starší verze **Knihy o Islanďanech** (Íslendingabók) - Ari Þorgilsson, cca 1125. Nedochovala se.
*   **Hryggjarstykki** - Eiríkr Oddsson, cca 1150. Nedochovala se. Pojednávala o norských králích Haraldu IV. a jeho synech, Magnusu IV. Slepém a Sigurdu Slembe.
*   **Historia Norwegiæ** - cca 1170. Obsahovala krátkou historii Norska, genealogii jarlů na Orknejích a přehled norských králů.
*   **Historia de Antiquitate Regum Norwagiensium** - mnich Theodorik, cca 1180. Popisuje norskou historii od vlády Haralda Krásnovlasého v 9. století až po smrt Sigurda I. Jorsalfara v roce 1130.
*   **Sága o Skjöldunzích** (Skjöldunga saga) - cca 1180. Pojednávala o dánské dynastii Skjöldungů a v původní podobě se nedochovala. Přežila jen v latinském shrnutí Arngrímura Jónssona.
*   **Sága o sv. Olavu** - biografie o norském králi Olavu II. Svatém. Byla napsána ve více verzích:
    *   Nejstarší sága o sv. Olavu - cca 1190. Dochovaly se jen fragmenty.
    *   Legendární sága o sv. Olavu (Helgisaga Óláfs konungs Haraldssonar), cca 1210.
    *   Óláfs saga helga - Styrmir Kárason, cca 1220. Nedochována.
*   **Ágrip af Nóregskonungasögum** - cca 1190. Dochovaná část popisuje historii norských králů od smrti Hálfdana Černého (cca 860) po nástup Inge I. Norského na trůn.
*   **Sága o Olavu Tryggvasonovi** (Óláfs saga Tryggvasonar) - První verzi napsal Oddr Snorrason cca roku 1190. Dochovala se v překladech. Druhou verzi napsal Gunnlaugr Leifsson cca roku 1195 a nebyla dochována.
*   **Sága o Sverrem** (Sverris saga) - Karl Jónsson, cca 1205. O životě norského krále Sverre Sigurdssona (1145-1202).
*   **Morkinskinna** (v překladu “plesnivý pergamen”) - cca 1220. Pojednává o norských králích mezi lety 1025 a 1157.
*   **Fagrskinna** (v překladu “pěkný pergamen”) - cca 1220. Historie Norska od Halfdana Černého (cca 860) po bitvu u Re roku 1177.
*   **Ságy o Baglerech** (Böglunga sögur) - cca 1225. Popisují události v období norských občanských válek mezi roky 1202 a 1217.
*   **Heimskringla** (v češtině “kruh světa”) - Snorri Sturluson, cca 1230. Kolekce ság o norských králích obsahující ságu o švédské dynastii Ynglingů a historii norských králů od Haralda Krásnovlasého z 9. století po smrt Eysteina Meyly roku 1177.
*   **Sága o Knutových potomcích** (Knýtlinga saga) - Ólafr Þórðarson, cca 1260. Popisuje osudy králů Dánska od 10. do 13. století.
*   **Sága o Hákonu Hákonarsonovi** (Hákonar saga Hákonarsonar) - Sturla Þórðarson, cca 1265. Pojednává o životě norského krále Hákona IV. (1204-1263)
*   **Sága o Magnu Zákonodárci** (Magnúss saga lagabœtis) - Sturla Þórðarson, cca 1280. O životě norského krále Magnuse VI. (1238-1280).
*   **Hulda-Hrokkinskinna** - cca 1280. Popisuje historii norských králů od Magnuse I. Dobrého (1024-1047) po Magnuse V. (1156-1184).
*   **Sága o orknejských jarlech** (Orkneyinga saga) - cca 1230. Historie Orknejských ostrovů od jejich ovládnutí Norskem v 9. století až cca do roku 1200.
*   **Sága o Faerských ostrovech** (Færeyinga saga) - cca 1205. Popisuje jak byly Faerské ostrovy christianizovány a připojeny k Norsku.
*   **Sága o jómských vikinzích** (Jómsvíkinga saga) - 13. století. Popisuje založení Jomsborgu a o bojích mezi jómskými vikingy, Dánskem a Norskem.

Ságy o Islanďanech (Íslendinga sögur)
-------------------------------------

Také známé jako rodinné ságy. Jde o prozaická vyprávění založená na historických událostech, které se odehrály na Islandu v 9. -11. století. Popisují boje a konflikty mezi časnými generacemi islandských osadníků. Většina ság byla napsána ve 13. a 14. století.

Krátké ságy o Islanďanech (Íslendingaþættir)
--------------------------------------------

Krátké příběhy napsané převážně na Islandu během 13. a 14. století. Většina příběhů se objevuje ve dvou manuskriptech, v Morkinskinně a Flateyjarbóku jako odbočky královských ság.

Rytířské ságy (Riddarasögur)
----------------------------

Severské prozaické ságy obsahující norské překlady francouzských rytířských eposů a latinských romancí a historie.

Ságy o světcích (Heilagra manna sögur)
--------------------------------------

Prozaická hagiografie středověké západní Skandinávie. Popisuje životy více než sta světců, většinou založených na latinských zdrojích.

Biskupské ságy (Biskupa sögur)
------------------------------

Středověké islandské ságy, většinou ze 13. -14. století, pojednávající o biskupech z diecézí Skálholt a Hólar.
