---
title: Svipdagsmál - Píseň o Svipdagovi
date: 2009-11-01
---

## Gróina kouzelná píseň

Svipdag:  
"Probuď se, Gróo, probuď se, matko, budím tě  
před mrtvých branou. Vzpomeň si jen, že sama vyzvalas syna  
k své mohyle."

Gróa:  
"Co svírá srdce synáčku mému, jaké  
tě potkalo protivenství, že matku voláš, která  
v mohylu vešla a ohradu lidí opustila?"

Svipdag:  
"Zlou hru na mne lstivá nastražila žena, jež mého  
otce objímala. Jít mi kázala, kam nikdo nedošel,  
k milostné Menglödě."

Gróa:  
"Dlouhá je cesta, dlouhé putování,  
daleko sahá lidská láska. Kéž vyplní  
se, po čem vůle tvá touží, a osud tě ochrání."

Svipdag:  
"Dej na cestu mi dobré písně, pomoz mi v  
protivenství. Jinak mě jistě smrt cestou stihne. Jsem přece  
jen příliš mlád."

Gróa:  
"První ti zapěji silnou píseň, již Ran pěl  
Rindě. Zahoď vše, co je ti zatěžko, vůdcem bud sobě sám.

Druhou ti  
zapěji: když dalekým světem se bez radosti budeš brát,  
Urdiny zpěvy nechť ti jsou záchranou na všech strmých  
stezkách.

Třetí  
ti zapěji: když proudy tě ohrozí zátopami a záhubou,  
nechť Horn a Rud se k podsvětí obrátí a na  
věky před tebou vyschnou.

Čtvrtou ti  
zapěji: když připraven stojí nepřítel tvůj tě  
přepadnout, nechť mysl jeho se v mžiku obrátí a v  
přítele se ti promění.

Pátou  
ti zapěji: až okovy těžké ti přinesou k ujařmení,  
slavnou ti zazpívám svobody píseň a pouta ti s  
nohou spadnou.

Šestou ti  
zapěji: na šedém moři když v těžké se ocitneš  
tísni, nechť vítr se uklidní i divoké  
vlny a popřejí ti pokojné cesty.

Sedmou ti  
zapěji: když na skalách tě stihne mrzutý mráz,  
před smrtelným chladem tě chránit bude, tvé  
údy před omrznutím.

Osmou ti  
zapěji: až ubírat se budeš noční mlhou a tmou, ať  
ti ze záhrobí zloba neublíží žádné  
pokřtěné ženy.

Devátou  
ti zapěji: dáš-li se do sporu s ozbrojeným obrem; měj  
odvážnou mluvu i mužné srdce a moudrou si zachovej  
mysl.

Nikdy se  
neboj nebezpečné cesty a žádná nehoda ti  
nebraň v lásce. Na prahu jsem stála pevně zapuštěném,  
když jsem ti kouzelné pěla písně.

Matčina  
slova měj na mysli, synu, věrně je v paměti podrž: plné  
štěstí tě provázet bude když se vždy rozhodneš  
podle mých rad."

## Píseň o Fjölsvinnovi

Před  
hradbou jej viděl, jak vystupuje ke strmým sídlům  
tursů.

Fjölsvinn:  
"Vrať se odtud po vlhkých cestách. Zde nenajdeš,  
nešťastný, útočiště."

Svipdag:  
"Jaká to obluda obchází před bránou  
horké plameny hradeb?"

Fjölsvinn:  
"Po čem pátráš, po čem se pídíš,  
co chceš, proklatče, poznat?"

Svipdag:  
"Jaká to obluda obchází před branou a  
návštěvníka nepozve dovnitř?"

Fjölsvinn:  
"Bez úcty, pohrdán jsi životem prošel; rychlým  
krokem se odtud kliď!

Fjölsvinn  
se jmenuji, jist jsem si vtipem, s jídlem však šetrně  
jednám. Sem do dvora se nikdy nedostaneš, a táhni už,  
tuláku, odtud!"

Svipdag:  
"Sotva kdo se odvrátí od rozkoše očí, od  
toho, co je pohledu pastvou. Hradby tu září kol  
zlatých síní, zde bych chtěl své sídlo  
mít,"

Fjölsvinn:  
"Řekni mi, smělče, komu jsi synem, kdo se k tvým  
příbuzným počítá?"

Svipdag:  
"Vindkald se jmenuji, můj otec byl Várkald a Fjölkald  
můj dobrý děd.

Pověz mi,  
Fjölsvinne, nač se tě zeptám a co vědět je má  
vůle: kdo zde vévodí a všechnu vládu má  
ve skvělých ze zlata síních?"

Fjölsvinn:  
"Menglöd se jmenuje, již matka počala se Svafrtorovým  
synem. Ona sama zde vévodí a všechnu vládu má  
ve skvělých ze zlata síních."

Svipdag:  
"Pověz mi, Fjölsvinne, nač se tě zeptám a co  
vědět je má vůle: jak mříž se jmenuje, nad níž  
u bohů nic nebezpečnějšího není?"

Fjölsvinn:  
"Trymgjöll se jmenuje a tři ji zhotovili synové  
Sólblinda. V pouta se chytí každý poutník,  
který se ji pokusí pozvednout."

Svipdag:  
"Pověz mi, Fjölsvinne, nač se tě zeptám a co  
vědět je má vůle: jak hradba se jmenuje, nad níž u  
bohů nic nebezpečnějšího není?"

Fjölsvinn:  
"Gastropni se jmenuje, já jsem ji z Leibrimova postavil  
ledví a tak jsem ji podepřel, že pevně bude stát do  
samého soumraku světa."

Svipdag:  
"Pověz mi, Fjölsvinne, nač se tě zeptám a co  
vědět je má vůle: jak psi se jmenují? . . . . . . .  
. . . . . . . . . . . "

Fjölsvinn:  
"Gíf jeden se jmenuje a druhý Geri, je-li tvá  
vůle to vědět. Jedenáct strážců zde síň  
bude hlídat do samého soumraku světa."

Svipdag:  
"Pověz mi, Fjölsvinne, nač se tě zeptám a co  
vědět je má vůle: nevejde nikdo nikdy dovnitř, když psí  
čeládka spí?"

Fjölsvinn:  
"Střídavý byl jim spánek určen, když k  
stráži byli stanoveni. Jeden spí v noci A jeden ve  
dne, nikdo se dovnitř nedostane."

Svipdag:  
"Pověz mi, Fjölsvinne, nač se tě zeptám a co  
vědět je má vůle: zda možno jim hodit kus masa k žrádlu  
a zatím dovnitř se dostat?"

Fjölsvinn:  
"Dvě tučné pečeně má Vidofni v těle, je-li  
tvá vůle to vědět. Muž, který jim dá toto  
maso, může se dovnitř dostat."

Svipdag:  
"Pověz mi, Fjölsvinne, nač se tě zeptám a co  
vědět je má vůle: jak strom se jmenuje, který  
rozestírá kolem světa své větve?"

Fjölsvinn:  
"Strom Mímův se jmenuje a žádný muž neví  
z kterých kořenů roste. Čím jednou padne, sotva kdo  
poví, ocel ni oheň ho nezničí."

Svipdag:  
"Pověz mi, Fjölsvinne, nač se tě zeptám a co  
vědět je má vůle: k čemu je plod posvátného  
stromu, jejž ocel ni oheň nezničí?"

Fjölsvinn:  
"Plod jeho se v plameny položí, když nový život  
žena má dát. Ven vyhání, co vyhnat je  
třeba, takovou má moc mezi lidmi."

Svipdag:  
"Pověz mi, Fjölsvinne, nač se tě zeptám a co  
vědět je má vůle: jak kohout se jmenuje, který v  
koruně sedí a celý zlatem září?"

Fjölsvinn:  
"Vidofni se jmenuje, ve větvích sedí mocného  
Mímiho stromu a trpkým smutkem stále naplňuje  
Surta a Sinmaru."

Svipdag:  
"Pověz mi, Fjölsvinne, nač se tě zeptám a co  
vědět je má vůle: zda zbraň je, jež by Vidofna zabila,  
poslala ho do podsvětí?"

Fjölsvinn:  
"Laevatein je zbraň, v niž Lopt vryl runy u mříže  
mrtvých; v Saegjarnově skříni u Sinmary leží  
a na devět je zamčena zámků."

Svipdag:  
"Pověz mi, Fjölsvinne, nač se tě zeptám, a co  
vědět je má vůle: zda se vrátí kdo se na  
cestu vydá, by získal tu zbraň?"

Fjölsvinn:  
"Bezpečně se vrátí, kdo se na cestu vydá,  
by získal tu zbraň, skvost vzácný-li přinese a  
přání tak splní bohyni zářného  
zlata."

Svipdag:  
"Pověz mi, Fjölsvinne, nač se tě zeptám a co  
vědět je má vůle: zdaje tak skvělý skvost mezi  
lidmi, že by v něm obryně oblibu našla?"

Fjölsvinn:  
"Skvělý srp, který ve svalech Vidofniho vězí,  
Sinmaře přines, a ona ti půjčí svou smrtící  
zbraň,"

Svipdag:  
"Pověz mi, Fjölsvinne, nač se tě zeptám a co  
vědět je má vůle: jak síň se jmenuje, již objímají  
pověstné plameny?"

Fjölsvinn:  
"Lýr se jmenuje lesklá síň na hrotu  
skvoucí skály. Jen zvěst o pokladech tohoto paláce  
dojde k dětem lidí."

Svipdag:  
"Pověz mi, Fjölsvinne, nač se tě zeptám a co  
vědětje má vůle: kdo z ásů postavil, co uvnitř  
jsem spatřil za hořící hradbou?"

Fjölsvinn:  
"Uni a Íri, Óri a Bari, Var a Vegdrasil, Darri a  
Ári, Delling, Atvard, Lidskjálf, Loki,"

Svipdag:  
"Pověz mi, Fjölsvinne, nač se tě zeptám a co  
vědět je má vůle: jak skála se jmenuje, na níž  
sedět vidím nádhernou nevěstu?"

Fjölsvinn:  
"Lyfjaberg je skála, jež dlouho již přináší  
nemocným zdraví a zdar. Choré ženě žádost  
se vyplní, když na hřbet vystoupí hory."

Svipdag:  
"Pověz mi, Fjölsvinne, nač se tě zeptám a co  
vědět je má vůle: jak dívky se jmenují  
divukrásné, které v míru u Menglödy  
dlí?"

Fjölsvinn:  
"Hlíf jedna, druhá Hlíftrasa, Tjódvarta  
třetí, Björt a Bleik, Blíd a Fríd, Eir a  
Aurboda."

Svipdag:  
"Povéz mi, Fjölsvinne, nač se tě zeptám a  
co vědět je má vůle: ochrání všechny, kdo  
obět jim přinesou, když pomoci budou potřebovat?"

Fjölsvinn:  
("Všechny ochrání,) kdo obět jim přinesou na  
posvátné půdě. Není nebezpečí, v němž  
by neposkytly svou plnou pomoc."

Svipdag:  
"Pověz mi, Fjölsvinne, nač se tě zeptám a co  
vědět je má vůle: zda žije muž, který v Menglödině  
sladkém spočine objetí?"

Fjölsvinn:  
"Není mezi muži, kdo by v Menglödině sladkém  
spočinul objetí, leč Svipdag jediný: jen jemu byla  
slíbena za ženu žádoucí Menglöd."

Svipdag:  
"Otevři dveře, dovnitř mě pusť, zde vidíš Svipdaga  
stát. Neb aspoň vyzvědět jdi, proti vůli-li není  
Menglödě moje milování."

Fjölsvinn:  
"Menglödo, slyš: muž sem přišel, jdi přítele  
přivítat! Psi dorážejí, dům se otevřel,  
Svipdag sám vkročil v tvou síň."

Menglöd  
k Fjölsvinnovi: "Havrani hladní ať ti z tvé  
hlavy v oprátce oči vyklovou, je-li to lež, že z lásky  
ke mně muž do mých síní zavítal."

Menglöd  
k Svipdagovi: "Jak jsi sem přijel, po jakých cestách,  
jaké jméno ti doma dali? Znamení rodu a jméno  
chci znát, jsem-li ti osudem určena."

Svipdag:  
"Svipdag se jmenuji, Sólbjart byl můj otec, mrazivou  
cestou jsem musel sem jet. Urdinu výroku utéci nelze, i  
kdyby hanbou hrozil."

Menglöd:  
"Bud mi vítán, má vůle je splněna.  
Polibek pozdravu následuj. Pohled na milého vždy toho  
potěší, kdo láskou lne k druhému.

Dlouho jsem  
seděla na Lyfjabergu, čekala na tebe den co den. Teď se vyplnilo,  
co vůlí mou bylo, žes přišel, milý, do mých  
síní.

Tolik jsem  
po tvém toužila náručí - stejně jak ty po mé  
lásce. Ted už je pravda, že spolu půjdem a nic nás v  
životě nerozloučí."
