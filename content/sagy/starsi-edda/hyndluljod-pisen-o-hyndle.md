---
title: Hyndluljóð - Píseň o Hyndle
date: 2009-11-01
---

Freyja:  
"Vstaň, děvo děv, probuď se, drahá sestro Hyndlo, jež  
v sluji bydlíš! Je tmavá noc, musíme jet k  
veliké svatyni do Valhally.

Poprosme  
Ódina, by nás měl v paměti. On zlatem odplácí  
po zásluze: Hermoda obdařil oštěpem, přilbou, Sigmundovi  
dal silný meč.

Jedněm  
vítězství dává, jiným bohatství,  
výmluvnost mnohým, někomu moudrost, lodníkům  
vítr a verše básníkům, mužnou sílu  
mnohému reku.

Tórovi  
přinesu obět s prosbou, aby ti věčnou věnoval přízeň (i  
když rád nemá nevěsty obrů!)

Svého  
vlka vezmi, vyveď ho ze stáje, ať rychlým krokem s  
mým kancem se žene!"

Hyndla:  
"Bídně kanec běží po cestách bohů;  
přetížit nemíním příliš svého  
oře.

Plnás  
lsti, Freyjo, když pokoušíš mě. Svým pátravým  
okem mně prozrazuješ, že po boku máš milého muže,  
mladého Óttara, Innsteinova syna."

Freyja:  
"Pošetilás, Hyndlo! Jen zdát se ti může, že  
muž mě provází na pouti k Valhalle. Zlaté  
štětiny zde mého kance září, Hildisvína,  
jejž darem mi dali dva skřítci dovední, Dáin a  
Nabbi.

Sesedněm  
nyní se zdobených sedel a o rodech si promluvme reků,  
bohatýrů vzešlých z bohů.

V sázku  
vešli o vlašský kov mladý Óttar a Angantýr.  
Poskytnout třeba pomoc mládci, by převzít moh  
dědictví po svých předcích.

Oltář  
mi svatý z kamene svázal čerstvou jej olíčil  
obětní krví. Nyní se skví jak zlaté  
sklo. Óttar měl vždycky k bohyním úctu.

Nyní  
mi vyjmenuj významné předky, rodokmeny slavných  
reků: kdo patří k Skjöldungům, kdo k Skilfingům, kdo  
k Ödlingům, kdo k Ylfingům, kdo k zemanů a kdo k hersů rodu,  
všechny mocné muže v světě."

Hyndla: "Ty,  
Óttare, jsi Innsteinův syn, Innstein se narodil álfovi  
Starému, álf Úlfovi, Úlf Saefaru, Saefar  
Svanovi Lišce.

Matka tvého  
otce, s ozdobou šperků, kněžka Hlédís, hleděla do  
věků. Fródi byl jí otcem a Friaut matkou. Celý  
ten rod se počítá k rekům.

áli  
kdys patřil k prvním mužům, před ním Hálfdan,  
nejvyšší Skjöldung; bitvy sváděl, v nichž  
vítězem býval. Svým pleněním v celém  
proslul světě.

K příbuzným  
Eymunda se počítal směle, Sigtrygga ubil ostrým  
mečem, vznešenou álmveig si za ženu vzal, zplodili spolu  
osmnáct synů.

Odtud  
Skjöldungové, odtud Skilfingové, odtud Ödlingové,  
odtud Ynglingové, potomci reků a hersů rodu, všichni mocní  
muži v světě. To vše tvůj rod je, Óttare, tupče!

Plavá  
Hildigunn ji porodila, dcera Svávy a Saekonunga. To vše tvůj  
rod je, Óttare, tupče! Má cenu vědět to; chceš  
slyšet víc?

Dag si vzal  
Tóru, jež život dala předním rekům celého  
rodu. K nim patří Fradmar a oba Frekové, ám,  
Jösurmar, álf Starý, Gyrd. Má cenu vědět  
to; chceš slyšet víc?

Ketil byl  
jejich druh, Klyppův dědic, otec matky tvé vlastní  
matky. Přemoudrý Fródi před Kárem se zrodil,  
nejstarší však ze všech byl álf.

Pak Nanna tu  
byla, Nökkviho dcera, její syn se stal svakem tvého  
otce; rod to rozložitý, radost jej vyprávět (znala  
jsem oba: Brodda i Hörva) to všechno tvůj rod je, Óttare,  
tupče.

ísólf  
a ásólf, synové Ölmóda a Skúrhildy,  
Skeggiho dcery - přičíst ještě musíš přemnoho  
reků; to všechno tvůj rod je, Óttare, tupče!

Gunnar Bálk,  
Grím Ardskafi, Tóri Járnskjöld, Úlf  
Gínandi,

Búi a  
Brámi, Barri a Reifni, Tind a Tyrfing a dva z Haddingů; (to  
všechno tvůj rod je, Óttare, tupče!)

Na východě  
v Bólmu všichni se zrodili Arngrímovi synové a  
Eyfuřini; s řevem berserků řádili všude, jak oheň se  
hnali po zemi, moři; to všechno tvůj rod je, Óttare, tupče!

Oba jsem  
znala, Brodda i Hörva; v družině byli Hrólfova dvora .  
. . . . . . . všichni zrozeni z Jörmunrekka, Sigurdova zetě -  
slyšte mou zvěst - zkázu rozséval Fáfniho  
zhoubce.

Sigurd, jak  
víš, pocházel z Völsunga, z Hraudunga pak zase  
Hjördís, Eylimi však byl z Ödlingů. To vše tvůj  
rod je, Óttare, tupče!

Gunar a  
Högni, Gjúkovi dědici, a stejně Gudrún, jejich  
sestra - ač Guthorm nebyl z Gjúkova rodu, přec jich obou byl  
věrným bratrem - to vše tvůj rod je, Óttare, tupče.

Harald  
Hilditönn, zrozený z Hröreka, mocný vládce,  
měl matkou Aud, moudrou Aud, ívarovu dceru, a Rádbard  
byl Randvého otcem; ti všichni svěřenci věčných  
bohů jsou tvého rodu, Óttare, tupče!

Jedenáct  
bylo spočteno ásů, když Baldr klesl, bůh, na hranici. Váli  
pomstít ho projevil vůli, a vskutku pak ubil vraha svého  
bratra. To vše tvůj rod je, Óttare, tupče!

Baldrovým  
otcem byl Burův dědic, Frey pojal Gerdu, Gymiho dceru, z rodu obrů,  
a Aurbody. Tjasi patřil též k jejich rodu, skalní obr  
s dcerou Skadi.

Mnoho ti  
vyprávím, vyzradím víc - je k prospěchu  
vědét to - Chceš ještě poslouchat?

Haki byl  
nejlepším Hvedniným synem a Hjörvard byl  
Hvedniným otcem, Heid a Hrosstjóf potomky Hrímna.

Všechny  
vědmy z Vidólfa jsou, všech věštců však Vilmeid je otcem  
a černokněžníků Černohlav; obři pak všichni z Yma  
vzešli.

Mnoho ti  
vyprávím, vyzradím víc - je k prospěchu  
vědět to - Chceš ještě poslouchat?

Jeden byl  
zrozen v začátku věků přemocný bojovník  
božského rodu; devět ho zrodilo, dobrého knížete,  
obřích děv při okraji země.

Mnoho ti  
vyprávím, vyzradím víc - je k prospěchu  
vědět to - Chceš ještě poslouchat?

Gjálp  
jej zrodila, Greip jej zrodila, Eistla ho zrodila a Eyrgiafa; Ulfrún  
ho zrodila a Angeyja, Imd a Atla, a Járnsaxa.

Svou moc  
zmnožil, mocí země, chladného moře a krví  
kance.

Mnoho ti  
vyprávím, vyzradím víc - je k prospěchu  
vědět to - Chceš ještě poslouchat?

Vlka zplodil  
Loki s Angrbodou a Sleipniho se Svadilfarem; ze všech nejhorší  
nestvůra byla zplozena bratrem Býleistovým.

S popelem z  
lípy sněd Loki ženské srdce, Zpola sežehnut byl ten  
paměti kámen - Lopt obtěžkal z útrob zlé  
ženy; odtud v světě vzešly všechny strigy.

Moře se  
vzdouvá, až k nebi vzhůru, zaplavuje zemi, vzduch se  
propadá; odtud věje ostrý vichr. Osudem věčným  
je určen pád bohů.

Jeden byl  
zrozen nad jiné větší, svou sílu zmnožil  
silou země, bezměrné je bohatství jeho, spřízněn  
je rek se všemi rody.

Tu přijde  
jiný, mocnější ještě, jejž však nikomu jmenovat  
nesmím. Sotva kdo dále vidí v dobu, než kdy  
Ódin s vlkem se utká."

Freja:  
"Přines mému kanci paměti nápoj, by po třech  
dnech dovedl odříkat všechna slova vědminy řeči, až s  
Angantýrem bude vyčítat rody."

Hyndla:  
"Spěchej odtud! Spát se mi chce. Sotva ti už splním  
tvé přání. Běháš, poběhlice, po  
nocích venku jako Heidrún, jež s kozly se honí.

Lítalas  
za Ódem bez ustání; více ti pod sukně  
rukou sáhlo. Běháš, poběhlice, po nocích  
venku jako Heidrún, jež s kozly se honí."

Freyja:  
"Ohněm tě, obludo, ohradím, že neunikneš živá  
odtud."

Hyndla:  
"Oheň plát vidím a zemi v plamenech; sotva kdo z  
bytostí ujde smrti. Nalej Óttarovi v pohár nápoj  
smíchaný s jedem; ať je mu k zmaru!"

Freyja:  
"Pranic nezmohou tvá prokletá kouzla, nevěsto  
obrů; neštěstím hroz si! Zdráv bude Óttar pít  
opojný nápoj, na bozích mu vyžádám  
života zdar."
